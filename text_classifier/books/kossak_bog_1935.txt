Zofia Kossak
Krzyżowcy
Tom pierwszy
Bóg tak chce!
Rozdzial pierwszy
W KTÓRYM CZYTELNIK POZNAJE DOBRYCH RYCERZY ŚLĄSKICH
Rycerz Witosław Strzegonia, ostatni z jadących, obrócił się jeszcze raz ku klasztorowi.
— Ostańcie z Jezu Krystem! — zawołał.
— Jezus Krystus, Pan nasz, z wami! — odkrzyknął stojący w bramie przeor dodając półgłosem:
— A zmylże im drogę, miły Panie Jezu! Nie ostaw krzywdy bez pomsty!...
Własnoręcznie, nie czekając na brata furtiana, zawarł zamczystą bronę i stanął przy częstokole 
chmurnie patrząc w las, gdzie cichł tętent kopyt. Sandały zaklekotały tuż za nim. Nie odwracając 
głowy przeor słuchał żałośliwego wyliczenia brata cellerariusa, czyli szafarza.
— ...Chleb wszystek, jaki jeno był... trzy skopy... słoninę cała... cztery kopy jajców, jeden 
podświnek, sera dobrego kadkę, krup mieszek.
— Utropa! Chąsa zbójecka! — stęknął gniewnie przeor.
— Miodu beczułkę, piwa dwie kadzie, owsa dziesięć miar, siana pół brogu... — ciągnął szafarz 
głosem jednostajnym.
— Nie trzeba było tyle dawać... — mruknął przełożony.
— Staralim się, ojcze wielebny, staralim... Daremnie... Pachołki okrutnie były zgłodzone, konie 
też...
— Wielmoże takoż nażreć się nie mogły — przyznał przeor. — Święty Lambercie, patronie nasz! Na 
cztery niedziele starczyłoby tego jadła, co w jeden dzień zećpane...
— Na pięć albo i sześć — sprostował z goryczą brat cellerarius, wsuwając chude dłonie w luźne 
rękawy burego habitu.
— A nie wygadał się żaden pachoł, skąd jechali? — zagadnął przeor poufnie.
Brat szafarz spojrzał nań bystro, uśmiechając się półgębkiem.
— To nie wiecie jeszcze nic, ojcze wielebny?
— Nic nie wiem... Gadaj, a żywo... Pytałem nobilów, ale one sowę zadawszy żarły ilko, nic nie 
powiadając...
Pachoły też widno miały przykazane, żeby niczego nie gadać, alem jednego do infirmerii 
wziął i krzynę spoił... Coc rzekł? — niecierpliwił się przeor.
— Od Kruszwicy gnają, ani popasają... Bitwa tam była, sroga pono...
— Święty Lambercie! Pomorzany aż pod Kruszwice podeszły?
— Kamo Pomorzany! Z księciem się biły...
— Z księciem?...
— Ano. Z Włodżisławem. Zbygniewa wywiodły z Saksonii i na stolec chciały sadzać, jeno 
Sieciechowie ich rozbiły...
— Na rany Boskie! Nowa zamieć się zaczyna!? Srogie to wieści, bracie szafarzu... Nie łgałżeli ów 
pachołek?...
— Bogać tam... Prawie gadał...
Przeor patrzył tępo w ziemię. Naraz krzyknął jak olśnięty:
— Toć trzeba było sprzysiężników cale za furtę nie puszczać! Jeść nie dawać!
— Iście, by kto raniej wiedział...
— Nie puszczać! Bramy nie ozwierać! Babilony, Achaby wszeteczne! Nie objadłyby nas, 
chudziaków, a tu jeszcze i od księcia monitum usłyszeć możem...
— A opata jak na nieszczęście nie ma... Oj, będzie nam, będzie...
Nie odpowiadając przeor przemierzał szybkim krokiem niewielki dziedziniec. Wrzał z wewnętrznej 
pasji tym dotkliwszej, że nie miał jej na kim wyładować. Któż tu był winien? Chyba patron klasztoru, 
święty Lambert, któren swoje wierne sługi zaniedbał w porę ostrzec, O nowej wojnie wewnętrznej 
nikt jeszcze w puszczy nie wiedział. Co najprzedniejsze śląskie nobile podjechały kupą pod bramę 
wołając, by skoro otwierać. Na ich czele Ostój, zawołania Starykoń, mianowany łoni przez księcia 
opiekunem i obrońcą konwentu. Jakoż było przed nim bramy nie otworzyć? Jadła i spyży odmówić? A 
toć by klasztor na mieczach roznieśli...
...Któż mógł wiedzieć, któż mógł wiedzieć?...
W bezsilnym gniewie przeor pogroził pięścią ciemnej ścianie boru, gdzie przed chwilą znikli jeźdźcy. 
Och, jakże nienawidził tych nobilów, wiecznie niespokojnych, którzy rnało sobie ważąc słowa 
wielkiego papieża Grzegorza VII, że władza ziemska, książęca, królewska jest mdłym miesiącem, a 
duchowna, biskupia, opacka — słońcem, zuchwale przeczyli temu, ziemskiej władzy przypisując cały 
blask i moc, wierzgając przeciw ościeniowi i jawnie wzdychając za królem Bolkiem, mężobójcą, 
biskupowym zgładźcą. Ot, teraz, gdy król pomarł, pomarł jego sierota, Mieszko, a Włodzisław piękną 
.kamienną katedrę jął na Wawelu budować, zdało się, że będzie już spokój... Próżno cieszysz się, 
mizerny człecze... Wyciągli ninie bękarta Zbygniewa!
Byłli Zbygniew — urodzony z Prawdzicówny, nie kościelnym wprawdzie, lecz prawnym, rodowym 
ślubem związanej z Wodzisławem — bękartem czy nie, tego przeor nie był pewien. Jedno natomiast 
nie ulegało wątpliwości: że nowe boje sprowadzą nowe zniszczenie zbiorów, nowe wyludnienie siół, z 
trudem osadzonych po straszliwych latach: trzydziestym dziewiątym, czterdziestym... Nowe 
zaprzepaszczenie owoców zakonniczej zabiegliwości i pracy.
...A nasze skopy i podświnka zżarły jak na stypę po nas... — pomyślał. Żal i gniew zdjęły go takie, że 
nie bacząc na obecność brata cellerariusa wyciągnął pięść:
— Bodaj was ziemia pochłonęła, przeklętniki! — zakrzyknął — bodajście nigdy doma nie wrócili!
Ci zasie, których przeklinał, ciągnęli jeden za drugim wąską leśną drożyną niechawszy szerokiego 
gościńca. Czy była owa drożyna wydeptana przez bartników, smolarzy, zbieraczy czerwiu lub po 
pro.stu wygnieciona przez zdążające do wodopoju żubry i dziki — nie dbali. Wiodła ich na południe, 
ku ziemi śląskiej, jak trzeba. Lipiec był suchy, gorący, podmokłe leśne niziny podeschły jak grądy i 
konie zaledwie lgnęły, gdzie w innej porze nie przeszedłbyś cało. Drąc się przez chaszcze, wspinając 
na wzgórza wonne macierzanką, pozłociste rozchodnikiem, kryjąc się po pas, po uszy końskie w 
paprociach, brodząc przez miałkie, rozlane szeroko jeziorka, w których rosły krzewy i drzewa — płoszyli fukające stada dzików i brodate byki żubrze, pasące się pojedynczo na polanach. Grzmocąc 
nielitościwie boki końskie długimi na piędź ostrogami, gnali ku swoim stronom w niemylnym 
poczuciu, że tam dopiero, na własnej rodzonej ziemi, przyjdzie im zdrowy osąd i mądry namysł, co 
czynić dalej po klęsce. Rozumiejąc, że owo odzyskanie, pozostawionych w ojcowiźnie, namysłu i 
rozwagi ważniejsze jest ponad wszystko, zdążali borem na przełaj, nie dbając a gr;oiz,y i 
zasadzki puszczy.
Cóż stąd, że z rozwidlenia konarów łypie na jadących ryś ślepiem zielonym, a z dziupla drzewnego 
leśny dziad, licho od rysia złośliwsze — czerwonym? Nie nakładali drogi, by ominąć jak najdalej 
zamieszkiwane przez wiły i utopce bagniska, gdzie pod zdradną zielenią, czarującymi kępami, kwitnącymi wabnym zielem, chlupotało czarne bajoro, barzyna bez dna. Rosły tam wielkie olchy o 
krwawoczerwonych korzeniach, rozpartych, wykraczonych, trzymających się kurczowo chwiejnego 
podglebia. W przedwcześnie wygniłych kadłubach pni, wyżartych jałowością gruntu, próchno 
świeciło sino o zmroku. Dziupla te i próchnielizny, wysięki gnilne, wykapy ustrojone stopniami 
grzybów drzewnych, hub wielkich jak pół tarczy, były ulubionym siedziskiem duchów borowych, 
borutów i rokitów, dziadów leśnych i mamunów. Lecz rycerze nie dbali dziś o to zgoła, patrząc jeno, 
by koń, z twardszego obrzeża zesunąwszy, w bagno się nie zapadł.
Jechali w głuchym milczeniu, nie odzywając się do siebie ani słowem. Gadatliwość nigdy nie przystoi 
wojom, a cóż dopiero po .przegranej bitwie! O czym by zresztą gadać mieli? Użalać się daremnie na 
Zbygniewa, którego dziedzicem chcieli uczynić, do praw przywrócić, a któren w rozstrzygającej 
chwili odstąpił ich i ojcu się poddał, pociągając za sobą połowę stronników? Sami byli winni, iż nie 
przewidzieli, że niedowarzony otrok, to zuchwały, to zbyt korny, każdego doradcy słuchający, tak a 
nie inaczej postąpi.
Skute w zawziętym milczeniu szczęki, ucieczka spieszna ponad potrzebę i miarę, nie były wyłącznie 
skutkiem kruszwickiej porażki. Głębszą, choć nie uświadomioną, jej przyczynę stanowił duszny 
niepokój, dręczący całe szlachetne rycerstwo, wewnętrzna rozterka, wywodząca się z uczucia 
poniżenia i upadku. Zbyt świeżo każdy z tych primores nobiles, komesów i kasztelanów nosił w 
pamięci czasy królewskiej potęgi, gdy od stu lat zaledwie chrześcijańska Polska stała między 
najprzedniejszymi władztwami świata jako klucz polityki europejskiej, jako cenny sojusznik, przez cesarza i papieża wzajemnie sobie wyrywany.
Hej, czasy to były, czasy! Ojciec święty raz za razem posłów słał, tytułując w listach Bolka 
Szczodrego ukochanym synem i Ekscelencją, który to zaszczyt przysługiwał dotąd tylko basileusowi i 
cesarzowi. Króla francuskiego bowiem zwano Eminencją, zaś czeskiego, węgierskiego i angielskiego Magnificencją. We dwóch, Grzegorz z Bolesławem, osaczali Henryka IV jak odyńca w kniei. Gdy 
pokonany, bosymi stopami ziąbł w śniegu pod bramą Kanosy, piętnastu biskupów polskich, saskich, 
węgierskich i włoskich koronowało Bolesława w Katedrze Gnieźnieńskiej, nowo po napadzie czeskim 
zbudowanej. Bolkowa siostrzenica Elżbieta, za Haralda wydana, siedziała na stolcu norweskim, w 
dalekiej, zimnej dziedzinie. Siostra Storrada królowała Dunii, królewicz węgierski, Władysław, w 
krakowskim dworcu się chował i przez polskie drużyny na tron węgierski wprowadzony został. W 
nieznanej zgoła Anglii bardowie śpiewali pieśni o mężnych i nie spoczywających nigdy wojach polskich, w puszczach wiślańskich siedzących. Kniaziów ruskich, władaczy nieprzemierzonych 
obszarów, król polski suwał to tu, to tam, według swojej woli, za każdą wyprawą na wschód skarby 
przywożąc niezmierne. Prócz skarbów przywozili woje z królem chodzący rozrost wewnętrzny, radoś