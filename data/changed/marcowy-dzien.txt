Detlev von Liliencron

Marcowy dzień
tłum. Stefan Napierski



Cień obłoków nad polami żenie,
Mgławych lasów modre z dali cienie.

Wrzask wysoko z powietrza, na łęgi
Powracają żurawie z włóczęgi.

Już jaskółki w ciżbie świergotliwej
Podlatują na szemrzące niwy.

W dal trzepocą się, dziewko wesoła,
Wstęgi. Szczęścia nikt nie przywoła.

Szczęście krótkie spłynęło jak chmury,
Poza wody szkliste, za góry.




