Maria Pawlikowska-Jasnorzewska

trzeba chodzić w masce



poszłam w masce zwinięta w pelerynę ciemną
    z oczami zwężonymi
    w migocące sierpy
*szczęście* mnie nie poznało
    i tańczyło ze mną
nie wiedząc że to jestem
    ja której nie cierpi
*i los* też mnie nie poznał
    i pomyślał sobie
czemuż nie mam dogodzić
    tej *obcej osobie*

Rok 1927




-----
Ta lektura, podobnie jak tysiące innych, dostępna jest na stronie wolnelektury.pl.
