Rajnold Suchodolski

Trzeci maj Litwina



Witaj, majowa jutrzenko,
Świeć naszej polskiej kraine,
Uczcimy ciebie piosenką,
Przy hulance i przy winie.
    Witaj Maj! piękny Maj!
    U Polaków błogi raj!

Nierząd braci naszych cisnął,
Gnuśność w ręku króla spała,
А wtem Trzeci Maj zabłysnął
I nasza Polska powstała.
    Wiwat Maj! piękny Maj,
    Wiwat wielki Kołłątaj!

Ale chytrości gadzina
Мłot swój na nas zgotowała,
Z piekła rodem Katarzyna
Moskalami kraj zalała.
    Chociaż kwitł piękny Maj,
    Rozszarpano biedny kraj.




