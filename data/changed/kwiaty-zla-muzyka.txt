Charles Baudelaire

Muzyka
tłum. Adam M-ski



Często muzyka chwyta mię jak morze!
    I we mgle nagle
K'bladej mej gwieździe lub w sine przestworze,
    Rozpinam żagle;

Piersiami naprzód, wytężywszy płuca,
    Jak żagiel wzdęty,
Mknę po fal grzbietach, gdy noc cienie rzuca,
    Na wód odmęty.

I wszystkie męki w piersi mojej dyszą,
    Co statek gnębią;
Wiatr cichy, to znów burze mię kołyszą,
    Nad czarną głębią;
Lub cisza morska — to zwierciadło raczej
    Mojej rozpaczy!




