Max Jacob

Malachity
tłum. Napierski Stefan



Przyjaciele przybyli z rozweseloną miną.
Schodzili drogą górską,
Drogą, którędy drwa zwożą z gór.
Jest tu między nimi jakiś sztachetka z Almanachu Gotajskiego,
    Który właściwie jest Murzynem,
Pewien pisarz, urzędnik, oraz tancerz z opery.
Odbili się w moich lustrach.
Rozprawiali o chorobie tancerza,
Doradzali mu kamforę i fosfor.
Wszystkich nas sześciu, wyjąwszy Murzyna,
Trupy spożywa,
Z solą i pieprzem,
Z octem, z oliwą.
Murzyn zjada tylko kwiaty gotowane,
Które są wodą święconą nakrapiane,
W pucharach.
A tam, gdzie z piasku weranda,
Z piasku rdzawego, z sporyszu,
Pisarz grywał na fleciku,
I wywoływał Czarta.




