Juliusz Słowacki

Prowadził mnie na bardzo ciemne wężowisko…



Urywek

Prowadził mnie na bardzo ciemne wężowisko
I rzekł: «To miejsce było proroka kołyską,
Proroka… o którym już dziś nie gada sława;
Ta w błotach wyspa… wyspą jest i zwie się Jawa,
A ten człowiek, który był wierny lokaj pański,
Od wyspy był nazwany w proroctwie Jawański…»

Tu mi wydobył starą i żółtą kronikę
W skórze cielęcej… i żab głośną harmonikę
Uciszywszy… bo ducha miał moc i potęgę
Mojżeszową… otworzył zapyloną księgę
I czytał...




