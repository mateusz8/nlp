Anna Libera (Anna Krakowianka)

Pragnienie serca



(Na nutę Krakowiaka)

Bławatki we zbożu — stokrotki na błoniu,
Skowroneczek świtem po powietrzu dzwoni,
I cóż mi po kwiatkach, nie chcę ich na wianki,
Bom ci jeszcze mały i nie mam kochanki,
Że nie mam kochanki, wcale jej nie żądam,
Tylko na szabelkę miłośnie spoglądam,
Ją do serca tulę, obejmuję czule,
Za tysiąc dziewoi ona mi obstoi.
Nie chcę i skowronka, ażeby mi śpiewał,
Lecz chcę, żeby mi wiatr chorągiewką wiewał
I szumiał po błoni tętent w tysiąc koni,
Trąby z armatami grały nad uszami.




