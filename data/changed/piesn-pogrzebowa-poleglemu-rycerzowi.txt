Pieśń pogrzebowa poległemu rycerzowi



Tego pamięć wiecznie droga,
Kto od strzały poległ wroga,
Kupi śmiercią za krew, blizny
Łaskę nieba, żal Ojczyzny.

  Już nie wstaniesz, wodzu młody,
  Ni na łowy, ni na gody,
  Szabla w polu nie zaświeci —
  Wolny sokół niech odleci.

Twa mogiła dla nauki,
Przetrwa wnuków naszych wnuki,
I z latami w każdej wiośnie,
Coraz wyżej, wyżej wzrośnie.

  Będą śpiewać twoje czyny,
  W naszej ziemi nasze syny,
  I po bojach, w błogą chwilę
  Wieszać zbroje na mogile.




