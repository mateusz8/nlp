Autor nieznany

Gore gwiazda Jezusowi



Gore gwiazda Jezusowi w obłoku, w obłoku,
Józef z Panną asystują przy boku, przy boku:
    Hojze ino dyny dyna,
    narodził się Bóg dziecina
    w Betleem, Betleem.

Wół i osioł w parze służą przy żłobie, przy żłobie,
Huczą, buczą delikatnej osobie, osobie.
    Hojze ino i t. d.

Pastuszkowie z podarunki przybiegli, przybiegli,
Wkoło szopę o północy obiegli, obiegli.
    Hojze ino i t. d.

Anioł Pański, sam ogłosił te dziwy, te dziwy,
Których oni nie słyszeli jak żywi, jak żywi.
    Hojze ino i t. d.

Anioł Pański kuranciki wycina, wycina,
Zkąd pociecha dla człowieka jedyna, jedyna.
    Hojze ino i t. d.

Już Maryja Jezuleńka powiła, powiła,
Nam wesele i pociecha ztąd miła, ztąd miła.
    Hojze ino i t. d.


