Maria Konopnicka

Prośba Filusia



Puść mnie, puść mnie, panno miła!
Jeszcze we mnie słaba siła,
Jeszcze w nóżkach czuję drżenie,
Jeszcze jestem małe szczenię!

  Tu śniadanie czeka zdala,
  Tu jeść panna nie pozwala…
  Od tej całej edukacji
  Już mi blisko do warjacji!

Na tom psiakiem jest na świecie,
Żebym chodził na czworaka…
Moja panno! Puść mnie przecie!
Nie robże ze mnie cudaka!


