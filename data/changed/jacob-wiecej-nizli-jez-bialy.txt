Max Jacob

(Więcej, niźli jeż biały…)
tłum. Napierski Stefan



Więcej, niźli jeż biały, skryty przez iglice,
Miała ostrzy forteca z perłowej macicy.
Baszta zamku, którego szpic ostrzyło słońce,
A nie skropiły nigdy deszcze łagodzące,
W piwnicy lali kule czerwoni żołnierze
I tłoczyli szrapnele na spichlerzy wieże.
Potem w palbie ćwiczyli się i w jękach długich.
Z niebios żółtych, ze stopni schodzili cherubi.
Skryjcie to w piersi jemu, co w perłach jest biegły!
To wszystko brednia, którą fantazja wylęgła,
By smutek mój powiedzieć i wielkie boleści,
Wywołane przez serca twarde i bez cześci,
I przez tak wiele pokus, tyle nieprawości…




