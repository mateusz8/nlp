Cyprian Kamil Norwid

Czasy



Czasy skończone! — historii już nie ma,
Tworzenie tylko w bezbrzeżnej otchłani.
Wiwat!… lecz czemuż to ogromne tema
Ludzie kształtami ras napiętnowani,
I usta mową zaprawne rozliczną,
I serca głoszą w kraj cieknące styczną?

O, nie skończona dziejów jeszcze praca,
Jak bryły w górę ciągnięcie ramieniem:
Umknij — a już ci znów na piersi wraca;
Przysiądź, a głowę zetrze ci brzemieniem…

O, nie skończona dziejów jeszcze praca,
Nie przepalony jeszcze glob sumieniem!…




