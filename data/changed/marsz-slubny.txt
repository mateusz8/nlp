Franciszek Karpiński

Marsz ślubny



Oto Boże! serc tych dwoje,
Spuszcza się na łaskę Twoję:
Żeby się wiernie kochali,
W zgodzie do śmierci wytrwali.

    Niech się licznie rozradzają,
    Dzieci w służbie Twej chowają;

Niech im się w życiu powodzi,
Niech im zły człowiek nie szkodzi.

    A w starości po ich zgonie,
    Niech znowu, złączywszy dłonie,
    Po nagrodę obiecaną,
    Z weselem przed Tobą staną.




