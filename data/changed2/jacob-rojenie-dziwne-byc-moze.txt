tłum. Napierski Stefan



Rojenie dziwne, być może,
Z wieczora ujęło chwilkę —
Widziałem anioły boże,
Było to twe lustro tylko.

W ucieczce Eleonora
Długie rozpuściła sploty,
Na cóż ujrzeć ma aurora
Słodkie żądzy mej przedmioty.

O mężu dumać nie trzeba,
O wiernym myśl mi obrzydła,
Uczę was lotu do nieba,
Jestem kochankiem, mam skrzydła.

Niech muza kłamstwa z koniuszczka
Palców waszych tę odbierze
Wzgardę, co jest snem pastuszka —
Nad króle wznosi pasterze.




