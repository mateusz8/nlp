tłum. Stefan Napierski



Duch twój, gdy dzisiaj w rok owy się chyli,
Pojąć nie może śródgwiezdnych przestrzeni,
Jakie dzieliły cię od ludzkich cieni.
Zdumienie czoło skłania k'tamtej chwili:

Kiedyś budował dla runa świątnice,
Przewyższające blady przepych ziemi,
I urzeczony ciszą był port niemy
I złoty kolor snów, jak błyskawice;

Przez skalne piargi wonczas, ścieżką znaną,
Owocorodne zawiodło cię lato,
Stoki darzyły uśmiechu zapłatą
I przybysz w zjawach miał duszę skąpaną.

Otóż i łąka w aksamitach cała
I zwisające złoto-płodne kłosy,
Dzwonienie sierpów i żniwiarzy głosy…
Ziemia cię woła, która nas wydała.




