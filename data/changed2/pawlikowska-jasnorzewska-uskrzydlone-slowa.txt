


Jest w pewnym włoskim muzeum
Dzbanek z Afryki
W sto lat po zgonie Safony
Wizerunkiem jej ozdobiony:
Safo, czarna, złocista, wiśniowa i płowa,
Spoczywa z książką na kolanach,
Której wyraźny tytuł: „Uskrzydlone słowa”,
A niżej strofa,
Cienkim pędzlem malowana:
„POWIETRZEM TYLKO JEST TO, CO TU PISZĘ,
POWIETRZEM, WIATREM, BŁĘKITEM I CISZĄ,
A JEDNAK RADUJE TYM PRÓŻNYM BŁĘKITEM
SERCA I PIERSI, POWIETRZA NIESYTE”.




-----
Ta lektura, podobnie jak tysiące innych, dostępna jest na stronie wolnelektury.pl.
