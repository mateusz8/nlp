tłum. Stefan Napierski



O, jak się trapię, zamknięty w te mury,
    W odór nagości nieświeży;
Mucha przez papier, potrącając wióry,
    Po liniach nierównych bieży.

Kim będę, Boże wielki, znający boleści,
    Któryś udzielił ich hojnie;
Użal się oczu moich, w których szloch szeleści,
    Krwi, tętniącej niespokojnie.

Wszystkich serc, których rozpacz w ściany białe tłucze,
    Miłości, co towarzyszy,
Niechaj się w lochu mrocznym rozwagi wyuczę
    Łańcuchów, dzwoniących w ciszy.




