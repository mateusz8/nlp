
Krakowiak

  Pości Zosia, pości, całoroczne piątki,
  Żeby ułan wrócił na Zielone Świątki.

Miną, Zosiu, miną, całoroczne piątki,
Nie powróci ułan na Zielone Świątki.

  Pości Zosia, pości, całoroczne środy.
  Żeby ułan wrócił na zimowe gody.

Miną Zosiu, miną, całoroczne środy,
Nie powróci ułan na zimowe gody.

  Pości Zosia z rana, pości Zosia na noc,
  Żeby ułan wrócił, choćby na Wielkanoc.

Nie pość Zosiu z rana, nie pość Zosiu na noc,
Nie powróci ułan ani na Wielkanoc.

  Ułan już nie żyje, ułan śpi spokojnie,
  Poległ w obcej ziemi na dalekiej wojnie.

Ale choć nie wróci, niech cię to nie smuci:
Kto za swoich zginie, tego cześć nie minie.




