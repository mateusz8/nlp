tłum. Stefan Napierski



Pokój hotelu pusty i posępny. Goździk
Schyla się i dotyka lustra. Podziwiałaś
W nim szyję nagą. Woda ciepła. Zimna. Gwoździe.
Uprasza się rachunki płacić co tygodnia.

To niedziela. Zakończmy serdeczne rachunki.
Żółto-czarne firanki, cóż za teatr smutku!

Ciebie nie ma. Czytałem Delille'a, Przewodnik
Telefoniczny, aby nareszcie zapomnieć
O twych szlochach; ale to nie trwało krótko,
Godziny całe, oczy zamknąwszy i nie śpiąc,

Tylko zgryzotę, jakby samą ciebie pieszcząc,
Tylko tę gorycz żując, jak gdybyś kochała.




