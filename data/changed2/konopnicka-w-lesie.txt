


Zawitał nam dzionek
I pogodny czas.
Pójdziemy, pójdziemy
Na jagody w las.

  Na jagody,
  Na maliny,
  Na czarniawe
  Te jeżyny
Pójdziem, pójdziem w las!

A ty ciemny lesie,
A ty lesie nasz!
A skądże ty tyle
Tych jagódek masz?

  I poziomki,
  I maliny,
  I czernice,
  I jeżyny.
A skądże je masz?

Uderzyły deszcze,
Przyszło słonko wraz:
Zarodziła ziemia
W dobry, błogi czas.

  Te jagody,
  Te maliny,
  Te czernice,
  Te jeżyny,
W dobry, błogi czas.


