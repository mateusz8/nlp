tłum. Bronisława Ostrowska



Myślę o mórz błękicie, o słodkich zachodach,
O zapienionej grozie w wodnych wirów leju…
Krabich norach, rybaczych łodziach i niewodach —
Modrookiej Nerejdzie, Glaukusie, Proteju…

Myślę o tym włóczędze, co idzie wśród drogi,
O starcu w przyzbie chaty gdzieś w odwiecznej wiosce,
O przygarbionym drwalu z siekierą u nogi,
O mieście — jego gwarach, duszy mej — jej trosce…




