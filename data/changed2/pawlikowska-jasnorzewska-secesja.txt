


Chmury zmieszane
    W niebios obszarze,
Wód emanacje,
    Wodne upiory…

Ze skrzydeł ważki
    Ciągną kolory,
Tonącej z cicha
    Przy nenufarze.

I tworzą profil
    Głowy dalekiej,
Co dymy włosów
    Ściele w niebiosach…

Kształt ten wyniosły
    Z brunatnej rzeki,
Gdzie leży panna
    Miedzianowłosa.

A jej pięknością,
    Snem jej ponurym,
Nasiąkły wody,
    Wezbrały chmury…




-----
Ta lektura, podobnie jak tysiące innych, dostępna jest na stronie wolnelektury.pl.
