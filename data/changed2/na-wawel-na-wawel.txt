


Na Wawel, na Wawel,
Krakowiaku żwawy,
Podumaj, potęsknij,
Nad pomnikiem sławy;
Dzieje twojej ziemi
Na grobowcach czytaj,
Twoich wodzów groby
Uściskiem powitaj

  Popatrz się po górach,
  Po dołach, równinach —
  Nie dziewic miłością
  Krew ci płynie w żyłach;
  Tu twych ojców kości,
  Bieleją spod sochy,
  Tam w powietrzu drgają
  Braci twoich prochy.

Przyłóż usta do nich
I słodycz wysysaj,
Na ich łonie głowę
Do snu ukołysaj;
Do snu ukołysaj,
Niech się przyśnią tobie,
Tysiące tysięcy,
Co już leżą w grobie.




