
Jeszcze Polska nie zginęła,
Póki młodzież żyje!
Nasza wolność nie minęła,
Gdy w niej serce bije.
    Marsz, marsz młodzieży
    Przodem, jak należy;
    Za twoim przewodem,
    Będziem znów narodem.

Młodzież polska, wiara lacka,
Ma serce z płomieni;
Dusza żyje w niej sarmacka
I twarz się rumieni.
    Marsz… itd.

Nikt goręcej nie pojmuje,
Czym Ojczyzna święta;
Młodzież jedna nam rozkuje
Niewolnicze pęta.
    Marsz… itd.

Starodawna ojców wiara
I obyczaj stary,
To nie pusta u nich mara,
Ale dogmat wiary.
    Marsz… itd.

A więc szumno, a więc dumno
Młode sokolęta,
Mężnie, krewko, a rozumno,
Niech was świat pamięta.
    Marsz… itd.




