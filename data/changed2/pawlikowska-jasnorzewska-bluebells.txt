


Poezjo lasów Devonu
W zieleni wiosennie lubej!
O schronie schronów,
Gdzie kwitną bluebells!

Hiacyntowego zakątka
Strzegąc przed raidem demonów,
Opalizujesz jak łątka,
Poezjo lasów Devonu!

Za górami wzdryga się łąka;
Tam niebo, łuną czerwone,
Gwiazdami modlitwy jąka…
. . . . . . . . . . . . . . . . . . . . ..
Poezjo, pod twoją obronę…




-----
Ta lektura, podobnie jak tysiące innych, dostępna jest na stronie wolnelektury.pl.
