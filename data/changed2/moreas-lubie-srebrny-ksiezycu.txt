tłum. Bronisława Ostrowska



Lubię, srebrny księżycu, kiedy blask twój pada
Na las nierównych masztów w leniwej przystani —
Lecz wolę, kiedy w parku pieści jaśń twa blada
Ławkę, kędy się wsparłem na marmuru grani.

Lubię twój nów młodzieńczy i twej pełni blaski…
Lubię cię w pustki nocnej bezmiernych równinach,
I nad cichem jeziorem, nad srebrnymi piaski —
I w mym drogim Paryżu na smukłych kominach.




