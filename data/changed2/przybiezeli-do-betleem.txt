
Przybieżeli do Betlejem pasterze,
Przygrywając Dzieciąteczku na lirze,
Witają Dzieciątko, małe Pacholątko,
Pasterze, pasterze.

Podarunki Jezusowi oddają,
Na kolana przed nim ze czcią klękają.
Witają Dzieciątko itd.

Uznają w Nim Mesjasza prawego,
Który przyszedł, by ich zbawił od złego.
Witają Dzieciątko itd.

Dzieciątko się do pastuszków uśmiecha,
Swobodnie każdy z nich sobie oddycha.
Witają Dzieciątko itd.

Postanęli pastuszkowie wokoło,
Zaśpiewali Jezusowi wesoło.
Witają Dzieciątko itd.

Dziękował im Józef stary za dary,
Przyniesione dla Jezusa ofiary.
Witają Dzieciątko itd.




