Max Jacob

(O sera okruchy lis kruka uprasza…)
tłum. Napierski Stefan



O sera okruchy lis kruka uprasza,
Krukiem dla samca zrazu jest kobieta wszelka,
W pychę was niechaj zatem nie wbija cześć nasza:
Sofą bogów jest także kanapka niewielka.

Garniturek jak z pudełka,
Wąs lśniący od brylantyny!
Darwin u pawia objaśnia takich piór przyczyny.

Bywa, madrygały wątłe
Szlifuje mnich od półwiecza,
Lecz ten klasztorny wyjątek,
Istniejąc, sobie zaprzecza.

Ja przygwożdżone dłonie mam do tarczy luny,
O, wielkie gwiazdy niebios zbryzgaj ty, krwi moja!
Anioł, wiecie, co splata księżycowe łuny,
Nierealnością ducha mego zahaftował,
Bóg, abym ku wam zeszedł, drabinę zbudował:
Ale nie jestem dość wielki,
Kilku w niej zabrakło szczebli,
Dajcie mi skrzydeł waszych, bym lotu próbował.




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/jacob-o-sera-okruchy-lis-kruka-uprasza.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest objęty majątkowym prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Stefan Napierski, Od Baudelaire'a do nadrealistów. Przekłady i szkice z nowoczesnej literatury francuskiej, Gebethner i Wolff, Warszawa 1933.

Publikacja  zrealizowana w ramach projektu Wolne Lektury (http://wolnelektury.pl). Reprodukcja cyfrowa wykonana przez Śląską Bibliotekę Cyfrową z egzemplarza pochodzącego ze zbiorów BŚ. Utwór powstał w ramach "Planu współpracy z Polonią i Polakami za granicą w 2014 roku" realizowanego za pośrednictwem MSZ w roku 2014. Zezwala się na dowolne wykorzystanie utworu, pod warunkiem zachowania ww. informacji, w tym informacji o stosowanej licencji, o posiadaczach praw oraz o "Planie współpracy z Polonią i Polakami za granicą w 2014 r.".

Opracowanie redakcyjne i przypisy: Paulina Choromańska, Katarzyna Dug, Wojciech Kotwica.
