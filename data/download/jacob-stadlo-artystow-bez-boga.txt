Max Jacob

Stadło artystów bez boga
tłum. Napierski Stefan



Magiku, co poruszasz ludzi z fotografii,
A pojazdy bez koni rozpędzać potrafisz,
Czy też nie mógłbyś sprawić, aby dłutkiem został wykończony
Zbyt okropny charakter mej nieślubnej żony?
Kościół mógłby to, ale Diabeł wciąż mu wzbrania.
Paryżu, miasto pięknych alej,
Skąd wygnano kłusownika,
Republika poi mnie żalem,
Że nikt się z Nim nie potyka.
Od ostatniego z postępów zależy władztwo Szatana.
Inicjały me — węże, spojone w spirale,
Bielizna, co suszyła się poza szpitalem,
Dostrzegano je nawet w ósemkach sonaty,
Wplatały je niekiedy panie w swoje sploty.
Trocadero! Ich zgłoski twój cień układają
I twoje rusztowanie, platformo tramwaju.
Lecz wieczór, każdy wieczór sprowadza mnie z daleka,
Mam żonę i jej pieska: już słyszę, jak szczeka.




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/jacob-stadlo-artystow-bez-boga/.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest objęty majątkowym prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Stefan Napierski, Od Baudelaire'a do nadrealistów. Przekłady i szkice z nowoczesnej literatury francuskiej, Gebethner i Wolff, Warszawa 1933

Publikacja  zrealizowana w ramach projektu Wolne Lektury (http://wolnelektury.pl). Reprodukcja cyfrowa wykonana przez Śląską Bibliotekę Cyfrową z egzemplarza pochodzącego ze zbiorów BŚ. Utwór powstał w ramach "Planu współpracy z Polonią i Polakami za granicą w 2014 roku" realizowanego za pośrednictwem MSZ w roku 2014. Zezwala się na dowolne wykorzystanie utworu, pod warunkiem zachowania ww. informacji, w tym informacji o stosowanej licencji, o posiadaczach praw oraz o "Planie współpracy z Polonią i Polakami za granicą w 2014 r.".

Opracowanie redakcyjne i przypisy: Katarzyna Dug, Wojciech Kotwica, Marta Niedziałkowska.
