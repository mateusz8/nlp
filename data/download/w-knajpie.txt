Charles Cros

W knajpie
tłum. Stefan Napierski



Marzeniem: nie zawsze jadać,
Ale żartować, pić, gadać,
    Gdy noc zapada;
Na dnie szklanki śledzić rysy,
Śmiać się z was, dumne cyprysy,
    Mogiło blada!

Nie przeczyć racji nikomu
I w niczym, kiedy tam w domu
    Znów zupa stygnie;
Zapomnieć, o, wielkie słowa,
Że kędyś tacza się głowa
    Dzieci w malignie.

Mija się, gubiąc wśród drogi,
Przyjacioły, mija wrogi,
    Czułości płoną!
Lepiej zagrać sobie w kości,
Słowa to chwyty miłości,
    Z której się kona.

Ich — nigdy nic nie przemienia,
Znalazłem w chwilach natchnienia
    Smętek tych rzeczy,
Których nie pojmą gamonie:
Wzgardliwy, przybieram skronie
    W laur, który przeczy.




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/w-knajpie.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest objęty majątkowym prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Lirycy francuscy, tłum. Stefan Napierski, tom I, wyd. skł. gł. Towarzystwo Wydawnicze J. Mortkowicza, Wraszawa 1936

Publikacja  zrealizowana w ramach projektu Wolne Lektury (http://wolnelektury.pl).  Reprodukcja cyfrowa wykonana przez Bibliotekę Śląską z egzemplarza  pochodzącego ze zbiorów BŚ.

Opracowanie redakcyjne i przypisy: Dorota Kowalska, Justyna Lech, Marta Niedziałkowska, Aneta Rawska.
