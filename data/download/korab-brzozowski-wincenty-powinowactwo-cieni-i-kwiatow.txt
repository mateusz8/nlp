Wincenty Korab-Brzozowski

Powinowactwo cieni i kwiatów o zmierzchu
tłum. Stanisław Korab-Brzozowski



Przekład z Vincent de Korab (Wincentego Brzozowskiego)

    O, korowody umarłych Cieni
Wśród wirowań eterów przestrzeni,
    O, płynące kaskady
Pod zamyślonych iw czarne arkady!

    O, bez skrzypcowych łkań
Tańce gwiazd pod oponą niebiosów,
    O, pląsy, pełne migotań i drgań
Świetlaków wśród kwiecia zapomnień i wrzosów!

*



Lubisz Kamelie,
    — Ofelio?
    Akacjowe puchy,
Czekające na wiatrów podmuchy,
    — Lenoro?
Na szkarłatach królewskich Lilie,
    — Alix?
Tuberozy, co czarem odurzeń tchną,
    — Ninon ?

*



    O, korowody umarłych Cieni
— Ofelia, Lenora, Alix, Ninon —
Wśród wirowań eterów przestrzeni,
    O, płynące kaskady
Pod zamyślonych iw czarne arkady!

*



Księżyca łódź pomyka w dal,
Unosząc Kwieciarkę w zaświaty —
    Mróz warzy Kwiaty,
— Kamelie, akacje, lilie, tuberozy —
Najdroższych Kwiatów jakżeż jej żal!

*



    O, bez skrzypcowych łkań
Tańce gwiazd pod oponą niebiosów,
    O, pląsy, pełne migotań i drgań
Świetlaków wśród kwiecia zapomnień i wrzosów!




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/korab-brzozowski-wincenty-powinowactwo-cieni-i-kwiatow.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest objęty majątkowym prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Młoda Polska. Wybór poezyj, oprac. Tadeusz Boy-Żeleński, wyd. drugie, Wydawnictwo Zakładu Narodowego imienia Ossolińskich, Wrocław 1947

Publikacja zrealizowana w ramach projektu Wolne Lektury (http://wolnelektury.pl). Reprodukcja cyfrowa wykonana przez fundację Nowoczesna Polska z egzemplarza pochodzącego ze zbiorów Łukasza Jachowicza.

Opracowanie redakcyjne i przypisy: Paulina Choromańska, Dorota Kowalska, Karolina Kowska, Marta Niedziałkowska, Aneta Rawska.
