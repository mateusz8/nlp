Zygmunt Krasiński

Pytasz się czemu ucichły me pieśni



Pytasz się czemu ucichły me pieśni
I jęk się często z mych piersi odzywa ?
Bo w snach się moich nic dobrego nie śni,
    I słowik tylko po święty Wit śpiewa.

Straszne się w duszy naradza przeczucie.
Wszystko się łamie, rozstraja, rozrywa;
Nie każ mi śpiewać na rozpaczy nucie!
    I słowik tylko po święty Wit śpiewa.

Ponad krwią, laną mordami, nie bojem,
Nie umie harfa zabrzmieć nieszczęśliwa,
Wtedy milczenie jedynym jej strojem!
    I słowik tylko po święty Wit śpiewa!




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/pytasz-sie-czemu-ucichly-me-piesni.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest objęty majątkowym prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Wybór  pieśni narodowych w którym się znajdują dumki, arye, marsze,  krakowiaki, mazury, pieśni patryotyczne, wojenne, historyczne itd.,  zebr. J. Chociszewski, Poznań 1882

Publikacja  zrealizowana  w  ramach  projektu  Wolne  Lektury     (http://wolnelektury.pl).  Reprodukcja  cyfrowa  wykonana  przez  Bibliotekę  Narodową  z  egzemplarza  pochodzącego  ze  zbiorów  BN.

Opracowanie redakcyjne i przypisy: Józef Chociszewski, Dorota Kowalska, Marta Niedziałkowska, Roksana Trojak.
