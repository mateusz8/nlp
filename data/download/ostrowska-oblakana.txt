Bronisława Ostrowska

Obłąkana



Obłąkana chodziła dziewczyna
    W rozszumiały bór nocą miesięczną:
    Gdzie najbujniej podszyta gęstwina
Obłąkana chodziła dziewczyna…

Aż do leśnej krynicy samotnej —
    Z konwią w ręku — przez dzikie ostępy
    Przedzierała się w chaszczy wilgotnej —
Aż do leśnej krynicy samotnej…

I łapała odbicie miesiąca
    Konwią swoją z bieżącej krynicy;
    Ponad wodą chyliła się drżąca
I łapała… odbicie miesiąca…




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/ostrowska-oblakana.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest objęty majątkowym prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Młoda Polska. Wybór poezyj, oprac. Tadeusz Boy-Żeleński, wyd. drugie, Wydawnictwo Zakładu Narodowego imienia Ossolińskich, Wrocław 1947.

Publikacja zrealizowana w ramach projektu Wolne Lektury (http://wolnelektury.pl). Reprodukcja cyfrowa wykonana przez fundację Nowoczesna Polska z egzemplarza pochodzącego ze zbiorów Łukasza Jachowicza. Dofinansowano ze środków Ministra Kultury i Dziedzictwa Narodowego.

Opracowanie redakcyjne i przypisy: Paulina Dubielecka, Aneta Rawska, Aleksandra Sekuła.
