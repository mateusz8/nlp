Max Jacob

Postaci z maskarady
tłum. Napierski Stefan




Malwina

Oto co, spodziewam się, was przeraża:
Panna Malwina z rąk nie wypuszcza wachlarza,
Odkąd umarła.
Jej rękawiczka gwiaździsto-złota jest jak perła szara.
Opada korkociągiem, jak walczyk cygański.
Dopiero co u drzwi twych z miłości umarła,
W pobliżu stopni z fajansu, gdzie się stawia laski.
Zmarła, powiedzmy, na chorobę cukrową,
Zmarła od ciężkich perfum, które skłaniały jej głowę,
Och! tak dziewicza i mało szalona! poczciwa dusza!
Nie tyle z przejedzenia, ile nie zaspokoiwszy flegmatycznego temperamentu smakosza.
Do wykładów upoważniona i prywatna docentka literatury.
W cylindrze do niej chodzono w konkury,
A wziąć ją trzeba było, jak biorą żołnierze.
Malwino, smętne widmo, niechaj cię Bóg strzeże!


Enfamille

Nie, nie jesteśmy już małymi dziewczątkami,
Trzeba nauczyć się robić kapelusze.
A ty sam, bracie mój?… Ach, cóż za zwodziciel!
Mamo zostaw mnie, pozwól mi mówić.
Podniosę w górę wzrok, popatrzę ponad stół.
Czyż nie masz palców pięć, jako my, twe siostry?
Czyż nie masz członków pięć, głowę w to wliczywszy?
Czyż nie masz zmysłów pięć, wzrok i powonienie,
Zmysł smaku oraz słuch? Matka próbowała…
Za stołem, gdzie byli zebrani we czwórkę,
Matka w zamyśleniu ogląda pierścionki.
Jakiż to wielki stół! dziś jest dzień zaduszny,
Jadalnia jest wspaniała, nieco mglisty dzień,
I wschodzi ponad starszym waszym bratem gwiazda.




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/jacob-postaci-z-maskarady/.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest objęty majątkowym prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Stefan Napierski, Od Baudelaire'a do nadrealistów. Przekłady i szkice z nowoczesnej literatury francuskiej, Gebethner i Wolff, Warszawa 1933

Publikacja zrealizowana w ramach projektu Wolne Lektury (http://wolnelektury.pl). Reprodukcja cyfrowa wykonana przez Śląską Bibliotekę Cyfrową z egzemplarza pochodzącego ze zbiorów BŚ. Utwór powstał w ramach "Planu współpracy z Polonią i Polakami za granicą w 2014 roku" realizowanego za pośrednictwem MSZ w roku 2014. Zezwala się na dowolne wykorzystanie utworu, pod warunkiem zachowania ww. informacji, w tym informacji o stosowanej licencji, o posiadaczach praw oraz o "Planie współpracy z Polonią i Polakami za granicą w 2014 r.".

Opracowanie redakcyjne i przypisy: Katarzyna Dug, Wojciech Kotwica, Marta Niedziałkowska.
