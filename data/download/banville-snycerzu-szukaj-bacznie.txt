Théodore de Banville

(Snycerzu, szukaj bacznie…)
tłum. Stefan Napierski



Snycerzu, szukaj bacznie, nim ramię opasze
Złom marmuru bez skazy, aby ciosać czaszę;
Długo kształtu poszukuj i nie naryj dłutem
Ciał, sprzęgniętych miłością, ni mieczem przekłutych,
Alcyda, co zwycięża nemejskiego smoka,
Ni jak z piany się wzbija Wenus pawiooka;
Tytanów, których gniewność gwiazd łagodnych sięga,
Ani lwów zapienionych w Dionisa zaprzęgu,
W uździenicy, splecionej z gron i winogradu;
Ni Ledy, igrającej w puchach mleczno-śniadych,
W cieniu wawrzynów w kwieciu, ani Artemidy,
Jak z toni się wychyla, szukająca dzidy.
Niechaj wokoło czary, miast krzyku bachantów,
Werwena przemieszana wraz z liśćmi akantu
Kwitnie, a w dole ciche postaci dziewicze
Pospołu kroczą, kłoniąc spokojne oblicze,
Z ramionami zwisłymi wzdłuż tuniki prostej,
Niech kroczą szczupłogłowe, zamyślone siostry.




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/banville-snycerzu-szukaj-bacznie.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest objęty majątkowym prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Lirycy francuscy, tłum. Stefan Napierski, Tom 1, Towarzystwo Wydawnicze J. Mortkowicza, Warszawa 1936

Publikacja zrealizowana w ramach projektu Wolne Lektury (http://wolnelektury.pl). Reprodukcja cyfrowa wykonana przez Bibliotekę Śląską z egzemplarza pochodzącego ze zbiorów BŚ.

Opracowanie redakcyjne i przypisy: Paulina Choromańska, Dorota Kowalska, Justyna Lech, Marta Niedziałkowska, Aneta Rawska.
