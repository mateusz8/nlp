Max Jacob

Atlantyda
tłum. Napierski Stefan



Młodszy niech się ląd rozwiera:
Po Bellonie oto Ewa!
Nowy się pejzaż z fali wyłania powoli:
Mchu na skałach nie ma jeszcze
A najpierwsze krople deszczem
Nie zwilżyły jeszcze roli.
Olbrzym na szczycie Eiffla wieży
— We włosach ma księżyca chmurę —
Dzieci, z których każde z niebios doń przybieży,
Odrzuca, by zaludnić naturę.
Noc przez burzę lizana, wieżyca portowa,
To jest kwiatek trefionych języków,
Zaplotła się i bałwan przynosi tu głowy
Ew bladych, które zdają się mijać.
Sposobi się nowy kontynent w bazylice Serca Najświętszego.
Młody człowiek ukazał domostw modele
Na grobli z palów oraz palce Zbawiciela
Tam w górze, gdzie o każdej porze są pielgrzymi w pobliżu łóżka mojego.
Wśród nich tacy, co na lampce spirytusowej jajecznicę sobie smażą,
Jeden, który ma tylko ramię, pierś i kawałek twarzy
I z Bretanii wieśniaczka.
A młody człowiek jest obok mnie zawsze.
Pan Jezus nagi w sypialni podaje
Swe dłonie najkrwawsze.
Rzeczą trudu i myśli są te nowe kraje
I to się w Serca Najświętszego bazylice staje.




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/jacob-atlantyda/.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest objęty majątkowym prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Stefan Napierski, Od Baudelaire'a do nadrealistów. Przekłady i szkice z nowoczesnej literatury francuskiej, Gebethner i Wolff, Warszawa 1933

Publikacja  zrealizowana w ramach projektu Wolne Lektury (http://wolnelektury.pl). Reprodukcja cyfrowa wykonana przez Śląską Bibliotekę Cyfrową z egzemplarza pochodzącego ze zbiorów BŚ. Utwór powstał w ramach "Planu współpracy z Polonią i Polakami za granicą w 2014 roku" realizowanego za pośrednictwem MSZ w roku 2014. Zezwala się na dowolne wykorzystanie utworu, pod warunkiem zachowania ww. informacji, w tym informacji o stosowanej licencji, o posiadaczach praw oraz o "Planie współpracy z Polonią i Polakami za granicą w 2014 r.".

Opracowanie redakcyjne i przypisy: Katarzyna Dug, Wojciech Kotwica, Marta Niedziałkowska.
