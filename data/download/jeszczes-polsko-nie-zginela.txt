Jeszcześ Polsko nie zginęła



«Jeszcześ Polsko nie zginęła»
Brzmi wciąż, choć się pieni wróg.
W którymś ufność swą złożyła,
Jeszcze żyje — stary Bóg.

    W oczach Jego długie lata
    Jako jeden przemkną dzień;
    Drogich osób niech Cię strata,
    Niech nie trwoży śmierci cień.
    Bóg na wrogów ześle karę,
    Co nad liczbę dręczą Was!

Kto najświętsze zgwałcił prawa
I zbrodniczy dzielił plon:
Tego pomsta rychło krwawa
Przed odwieczny pozwie tron.

    Kto się w świętym stawił boju
    Za ołtarze, kraj i lud,
    Kto w cierpieniach, kto wśród znoju
    Świętej sprawy dźwigał trud,

Niechaj wzniesie w górę czoło,
Które wrogów gnębił gniew,
Bo ot wschodzi już wokoło
Z krwi męczeńskiej nowy siew.

    Bohaterem — kto orężnie
    Z wrogiem bieży w krwawy tan;
    Bohaterem — ten, co mężnie
    Rzekł: mścicielem moim Pan!

Już się jasny przedświt zbliża
Wzorem ludów zna Cię świat,
Bohaterze wiary, krzyża
I ofiaro strasznych zdrad.

    Duchy przodków z fal błękitów,
    Już ku Tobie w wieńcach mkną,
    Już powstają z Karpat szczytów,
    Widzę świetną przyszłość Twą.

Dawna sławo, coś się zćmiła,
W Sobieskiego ślady spiesz,
Jeszcześ Polsko nie zginęła,
Tylko ufaj, cierp i wierz!




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/jeszczes-polsko-nie-zginela.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest objęty majątkowym prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Wybór pieśni narodowych w którym się znajdują dumki, arye, marsze, krakowiaki, mazury, pieśni patryotyczne, wojenne, historyczne itd., zebr. J. Chociszewski, Poznań 1882

Publikacja  zrealizowana  w  ramach  projektu  Wolne  Lektury   (http://wolnelektury.pl).  Reprodukcja  cyfrowa  wykonana  przez  Bibliotekę  Narodową  z  egzemplarza  pochodzącego  ze  zbiorów BN.

Opracowanie redakcyjne i przypisy: Józef Chociszewski, Hanna Gąssowska, Dorota Kowalska, Marta Niedziałkowska.
