Anatole le Braz

Kołysanka
tłum. Bronisława Ostrowska



Uśnij, dziecię, uśnij! Niech cię sen rozmarzy!
Przyjmij Bóg w opiekę dzielnych marynarzy!

    Śpiewaj, śpiewaj, stara, twoją pieśń bez końca:
    Morze się podnosi przy blasku miesiąca.

Gdy na okręt pójdziesz, tedy wicher morza
Będzie cię kołysał wśród wodnego łoża.

    Śpiewaj, śpiewaj, stara, twoją pieśń bez końca:
    Morze się podnosi przy blasku miesiąca.

W duszy twej już śpiewa fala bez rubieży
Śpiew swój synom słodki, gorzki dla macierzy.

    Śpiewaj, śpiewaj, stara, twoją pieśń bez końca:
    Morze się podnosi przy blasku miesiąca.

Nie znaleźli w fiordach twego ojca ciała!
Tyś się rodził wówczas: jam nie zapłakała.

    Śpiewaj, śpiewaj, siara, twoją pieśń bez końca:
    Morze się podnosi przy blasku miesiąca.

Wicher nad fiordami zbiera groźne łupy,
Kołysankę śpiewa i kolebie trupy.

    Śpiewaj, śpiewaj, stara, twoją pieśń bez końca:
    Morze się podnosi przy blasku miesiąca.

Uśnij, dziecię, uśnij! Niech cię sen rozmarzy!
Przyjmij Bóg w swą pieczę dzielnych marynarzy!

    Śpiewaj, śpiewaj, stara, twoją pieśń bez końca:
    Morze się podnosi o blasku miesiąca,

Bowiem my was rodzim tej gorzkiej głębinie:
Kto Bretonem zrodzon, ten żeglarzem zginie.




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/braz-kolysanka.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest objęty majątkowym prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Liryka francuska, tłum. Bronisława Ostrowska, seria druga, wyd. J. Mortkowicz, Warszawa 1911

Publikacja zrealizowana w ramach projektu Wolne Lektury (http://wolnelektury.pl). Reprodukcja cyfrowa wykonana przez Bibliotekę Śląską z egzemplarza pochodzącego ze zbiorów BŚ.

Opracowanie redakcyjne i przypisy: Paulina Choromańska, Dorota Kowalska, Marta Niedziałkowska, Małgorzata Ślusarek.
