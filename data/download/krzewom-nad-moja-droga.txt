Otto zur Linde

Krzewom nad moją drogą
tłum. Stefan Napierski



Krzewom nad moją drogą
Opadły uschłe pączki,
Dzieci czekać nie mogą,
Za płotem skubią strączki.

Jagody zielonkawe,
Byle jak zrywane,
Padają na murawę,
Gniecione i deptane.

Kasztany za sztachetą
I bzy zakwitły już.
Kryjesz się, o poeto,
W cieniu czerwcowych burz.

Ja również nie chcę ubogi
Pozostać, wiążę się w liść.
Na polach zwożą brogi.
Ku żniwom pora mi iść.

Dygoce serce. Ale dłoń
Widmowa sięga poprzez ganek,
Czyli to śmierć uwieńcza skroń
Przedwcześnie, zanim wzejdzie ranek

Plonu, jak niecierpliwe dzieci?
Nim owoc zgniotę w jęku warg?
Zrywaj! Ma izba widna świeci.
Łam strąki! Nie znam skarg.




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/krzewom-nad-moja-droga.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest objęty majątkowym prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Liryka niemiecka, tłum. Stefan Napierski, Bibljoteka Kameny, Lublin 1936

Publikacja  zrealizowana  w  ramach  projektu  Wolne  Lektury  (http://wolnelektury.pl).  Reprodukcja  cyfrowa  wykonana  przez  Bibliotekę  Śląską  z  egzemplarza  pochodzącego  ze  zbiorów  BŚ.

Opracowanie redakcyjne i przypisy: Dorota Kowalska, Michał Król, Marta Niedziałkowska.
