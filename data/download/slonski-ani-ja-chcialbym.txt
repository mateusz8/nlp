Edward Słoński

Ani ja chciałbym



Ani ja chciałbym na niebieskie szlaki
Na orlich skrzydłach wzbijać się do słońca,
Ani ja chciałbym jak wędrowne ptaki
Lecieć w dal jasną i lecieć bez końca…

Ani ja chciałbym kroplą srebrnej rosy
Znikać o świcie w promieniu słonecznym
I znowu spadać na pszeniczne kłosy,
Lub złotą gwiazdą błądzić w szlaku mlecznym…

Ani ja chciałbym melodyjną pieśnią
W tęskliwych tonów unosić się wirze
Ponad tą świata stuwiekową pleśnią,
Ponad cmentarzów chwiejące się krzyże;

Bo tam pomiędzy gwiazdami złotemi,
Śród chmur jedwabnych czarodziejskiej przędzy,
Wiecznie bym tęsknił do tej szarej ziemi,
Wiecznie bym tęsknił do tej ziemskiej nędzy.




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/slonski-ani-ja-chcialbym.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest objęty majątkowym prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Młoda Polska. Wybór poezyj, oprac. Tadeusz Boy-Żeleński, wyd. drugie, Wydawnictwo Zakładu Narodowego imienia Ossolińskich, Wrocław 1947.

Publikacja zrealizowana w ramach projektu Wolne Lektury (http://wolnelektury.pl). Reprodukcja cyfrowa wykonana przez fundację Nowoczesna Polska z egzemplarza pochodzącego ze zbiorów Łukasza Jachowicza. Utwór powstał w ramach "Planu współpracy z Polonią i Polakami za granicą w 2014 roku" realizowanego za pośrednictwem MSZ w roku 2014. Zezwala się na dowolne wykorzystanie utworu, pod warunkiem zachowania ww. informacji, w tym informacji o stosowanej licencji, o posiadaczach praw oraz o "Planie współpracy z Polonią i Polakami za granicą w 2014 r.".

Opracowanie redakcyjne i przypisy: Paulina Choromańska, Katarzyna Dug, Wojciech Kotwica, Aneta Rawska.
