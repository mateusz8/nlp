Pomoc dajcie mi, rodacy



Pomoc dajcie mi, rodacy,
Gdyż okrutny los mnie nęka,
Żebrać muszę, gdyż do pracy
Jedna została mi ręka.

    Ziomek nędzarz, tułacz bliźni,
    Głos błagalny do was wznosi,
    Żołnierz wierny dla ojczyzny,
    O jałmużnę ziomków prosi.

Porzuciłem ojca, matkę,
Porzuciłem żonę lubą,
Porzuciłem dzieci, chatkę,
Pogardziłem życia zgubą.

    Biegłem, kędy bój wrzał krwawy,
    Walczyć pod ojczyzny znakiem,
    Krew przelałem w polu sławy,
    A dziś muszę być żebrakiem.

Zabrał sąsiad zły dostatki,
Wiatry z ogniem dom zabrały,
Nie mam żony, brata, matki,
W grób przed nędzą się schowały.

    Mnie zawistny los tu gniecie,
    Znoszę nędzę, urągania,
    I nic nie mam na tym świecie
    Prócz tej ręki do żebrania.

Bez nadziei, bez pociechy,
Tak pędzę życie tułacze,
Wzdycham do rodzinnej strzechy,
Lecz jej pewnie nie zobaczę.

    Za mną w rodzinnym ustroniu,
    Może kto tam tęskni przecie,
    Może kto i łzę uroni,
    Smutne myśli śląc po świecie.

Kiedy wrzała wojna mściwa,
Kiedym z wrogiem staczał boje,
Czemuż kula litościwa
Nic trafiła w serce moje.

    Byłbym zginął z bronią w dłoni,
    Padł jak wolnym paść przystoi,
    Dziś tułacza smutek goni,
    Na ten ciężar nie mam broni.




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/pomoc-dajcie-mi-rodacy.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest objęty majątkowym prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Wybór pieśni narodowych w którym się znajdują dumki, arye, marsze, krakowiaki, mazury, pieśni patryotyczne, wojenne, historyczne itd., zebr. J. Chociszewski, Poznań 1882

Publikacja zrealizowana w ramach projektu Wolne Lektury (http://wolnelektury.pl). Reprodukcja cyfrowa wykonana przez Bibliotekę Narodową z egzemplarza pochodzącego ze zbiorów BN.

Opracowanie redakcyjne i przypisy: Józef Chociszewski, Dorota Kowalska, Marta Niedziałkowska, Weronika Trzeciak.
