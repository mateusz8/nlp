Gabriela Zapolska
PAN POLICMAJSTER TAGIEJEW
Powieść współczesna
CZEŚĆ I.
I.
Co się dzieje nocą w miasteczku?
Rozległ się krzyk. A potem cisza.
To był straszny krzyk z pod wtłoczonej w usta pięści, z piersi, na których któś przykląkł i dławi i dusi.
W wilgotnej nocnej ciszy przeleciał ten krzyk z oddali, ztamtąd, gdzie powoli toczyły się fale rzeki i gdzie niegdzie tliła się wysoko latarenka naftowa.
Za chwilę ponowił się ten sam krzyk.
Był słabszy, już jakby echo — jakby któś omdlewał wyczerpany — bez możności obrony, a nawet skargi.
Jękiem krzyk się zakończył — jęk ten posunął się prawie po ziemi, po kałużach zastygającego jesiennego błota, na którem liście, wywiane zdala od lasów i pól, jasne tarcze kładły.
I ucichł, skonał jęk — rozpłynął się w czerni, we mgle wilgotnej, w ciszy, w zgniliźnie liści.
Horski i Jania zaczęli iść śpiesznie — tak, że Klicki nic mógł im nadążyć kroku.
Niechpaństwo się nie boją... — odezwał się młody człowiek — ja mam zawsze kastet ze sobą.
Sięgnął do kieszeni i założył na rękę kastet składany, opatrzony rodzajem sztyletu.
 — W Krakowie, gdy wracam do domu z Bronowie, noszę go zawsze na ręku. — To mój najwierniejszy towarzysz...
Horski nic nie odpowiadał. Wziął córkę pod rękę i szli tak pod domami, omijając instynktownie wyboje i kałuże zastygłego błota.
Zdaleka rozjaśniała się trochę przestrzeń rynku, obramowana bielą kamienic.
Jedyny hotel świecił rozwartą bramą i kilkoma oknami na pierwszem piętrze. Zresztą nie było nikogo.
Gdy mieli już prawie wchodzić na rynek, znów od strony walu, ciągnącego się nad Wisłą, doleciał
najwyraźniej krzyk.
 — Mordują!... Klicki stanął.
 — Może należałoby pośpieszyć z pomocą? Tam
najwyraźniej kogoś mordują!
Lecz Horski pociągnął go szybko za rękaw.
 — Niech pana Bóg broni mieszać się w te
rzeczy...
 — Ależ ktoś wola — mordują!...
 — To trudno. A Jania dodała:
 — My już do tego przyzwyczajeni.
Klickiego ta obojętność niemile dotknęła. Wolałby widzieć w tej ślicznej dziewczynie mniej egoizmu.
_ Ale ja jestem nie tutejszy i do tego nie przyzwyczajony, więc pójdę z pomocą.
Natychmiast Jania wyrwała rękę z pod ramie. nia ojca i uczepiła się palta Klickieo.
 — Panie Władysławie — proszę, nie idź pan tam! Pan nie zna tutejszych zwyczajów. — Pan nie wie, że to właśnie może zasadzka, aby zwabić kogoś na wał i tam obedrzeć i zamordować.
 — Ależ ten glos rozpaczliwy...
 — Pan nie wie. On i wybornie naśladują nietylko ludzi, ale i zwierzęta.
 — Kto... oni?
Jania obejrzała się dokoła.
 — Oni... policja — wyszeptała.
 — Jakże to?... przecież oni są na to, aby właśnie ludzi bronili?
Horski zaczął się śmiać przeciągle.
Może tam u was w Galicyi, miły panie — 
ale nie tu. — Chodźmy.
Mówili szeptem, jakby lękając się własny glos posłyszeć. Dokoła cienie nieruchome chłonęły w siebie ich słowa.
 — Bo... — zaczęła znowu Jania — pan nie wie, u nas policmajster...
Lecz ojciec przerwał jej szybko:
 — Nie tu miejsce, proszę cię! Chcesz mnie znowu wpędzić w jaką biedę.
 — Niema nikogo.
 — Zkąd ty wiesz? Tu kamienie słyszą i donoszą — chodźmy!
Zwrócili się ku rynkowi i zaledwie uszli parę kroków, posłyszeli za sobą łopot nóg bosych, lecących w ich kierunku.
Przejął ich strach, bo wszystko tu dyszało jakąś grozą w tę noc jesienną — lecz szli dalej, jakby lękając się zatrzymać i czekać na to coś, ku nim z ciemni nalatujące.
Tylko Klicki zbliżył się ku Jani, tak, że na ramieniu swojem czuł zetknięcie się jej drobnego ramienia, odzianego w pluszowy żakiecik.
Kastet otworzył w pogotowiu do obrony i uczul się prawie rad, że może temu dziewczęciu w tej chwili dać jakąś pewność bezpieczeństwa, gdy coś groźnego ku nim z chyżością pędziło. Łopot bosych nóg zbliża! się gwałtownie, coś jakby elastyczna ziemia odbijała te kroki. Było ich kilku tych, którzy lecieli. W ślad za nimi dały się słyszeć jakby jakieś brzęki o flizy, coś uderzało, jakby podkute buty. Wszystko to leciało gwałtownym tumanem i zdawało się walić idącym na karki.
Wreszcie prawie im z pod łokci wyrwali się i przelecieli dwaj ludzie bosi — odziani w jakieś nieokreślone, jasne odzienie. Jeden z nich był z gołą głową. Drugi miał okaleczoną rękę. Gdy biegli pędem koło Morskich i Klickiego — słabe światło latarni na chwilę oświeciło ich twarze. Jeden z nich był żydem, drugi był to miody, bezwąsy chłopak o ospowatej twarzy. Lecieli jak wicher i śmiali się tak, jakby ta gonitwa była dla nich zabawą.
Tylko żyd, który miał rękę skrwawioną, lecąc, owiązywał jakąś szmatą dion i palce, których krew broczyła ubranie i bruk.
Horscy i Klicki instynktownie rzucili się w bok do ściany domu przylgnęli.
Zaledwie zdołali się opamiętać, a dostrzegli z cienia nocy wysuwającą się sylwetkę policyanta, który biegł w kierunku uciekających.
Policyant rosły, silny, barczysty — biegi ciężko w milczeniu zupełnem. Zobaczywszy stojącą pod ścianą grupę ludzi, przyśpieszył kro)u. Klicki rzucił się z pomocą.
_ To mordercy! — wyrzekł — trzeba dopomódz
do schwytania...
Lecz znów uczuł drobne ręce Jani, wpijające się
W jego ramię.
 — Proszę... niech pan się w to nic miesza! Błękitne oczy patrzyły na niego tak wymownie
z pod skrzydeł czarnego kapelusika, usteczka drobne w podkówkę się układały. Tyle trwogi poczciwej było wyrazie tej drobnej buzi, że Klicki pozostał znów na miejscu.
Przebiegający mimo nich policyant miał czas obrzucić ich długiem, nieufnem spojrzeniem. Zwłaszcza spojrzenie jego siwych oczu utonęło na chwilę w osobie Klickiego, badawczo i z dużą silą.
Wszystko to załatwił ten człowiek w jedną chwilę z bystrością niezwykłą — widać było, że pragnie zapamiętać, kto mu na drodze staje. Załatwiwszy to, pobiegł dalej.
Bosi złoczyńcy tymczasem wydostali się już na rynek i tam migotali w jasności niepewnej, jakby duchy lekkie, z mgły utkane. Czarna sylwetka policyanta przecięła kilkakrotnie stalowe jeziorko błotne, w którem odbijała się melancholijnie samotna, płonąca na środku rynku latarnia.
nagle ta sylwetka się zatrzymała i znieruchomiała zupełnie.
Horscy i Klicki wyszli na rynek i skierowali się ku kamienicy narożnej, prawie całej wygasłej i pogrążonej w ciemni.
Nad zaryglowanemi drzwiami sklepu Horskiego głucho wicher szarpał szyldem starym i obszarpanym. Gdy doszli do bramy, Horski spojrzał na ów szyld, szukając klucza od bramy w kieszeni.
 — Uważajcie — wyrzekł — żeby wam to stare próchno na głowy nie spadło.
Jania zaczęła się śmiać wesoło.
_ Xo, no, śmiej się... zobaczysz, że się szyld
kiedy w taką noc rozleci.
 — Czemu pan nie zmieni na nowy? — zapyta!
Klicki.
Lecz Horski rozłożył tajemniczo ręce i rumiana, okrągła jego twarz — typowa twarz „kupca" z pokojem do śniadań — przybrała dobroduszny a zarazem wystraszony wyraz.
 — Nie z i a !... — wyrzekł tajemniczo.
Jania natychmiast powtórzyła gest ojca i buzię swoją nastroiła do tegoż samego wyrazu.
 — Nie z i a... — powtórzyła. Klicki zdumiony na nich spojrzał.
 — r Cóż to znaczy po europejsku? — zapytał.
 — Znaczy... nie wolno! — zachichotała Jania. — Któż nie pozwala?
Miny Horskiego i jego córki przybrały jeszcze więcej tajemniczy wyraz.
 — On!...
Ależ kto? Mówicie zagadkami, oni... on...
kto?
 — Skoro pan tu dłużej zabawi, to się dowie.
 — Chętnie, choćby dlatego, ale ja pojutrze odjeżdżam.
Jania posmutniała i zaszyła się w swój wysoko postawiony bobrowy kołnierzyk... W: — Dlaczego?
 — Muszę... Pani wie... Atelier zostało samo. I tak trudno się było wyrwać...
Mówili na pozór obojętnie, ale dwie pary młodych oczu aż przeszywały się miłosnem spojrzeniem.
Horski irytował się, bo w klucz nasypane okruszyny nie pozwalały mu od razu otworzyć bramy.
 — Skaranie Boże z tą dziewczyną... — zawołał nareszcie — uparła się, żebym do kieszeni zabrał pudełko z resztą cukierków. I ot okruchy się wysypały, a ja mam biedę z kluczem. f
Jania przybrała żałosną minkę.
 — Ach taciu — szkoda przecież cukierków...
 — Mało się ich najadłaś w teatrze? Podczas przedstawienia nic nie robiłaś, tylko gryzłaś cukierki. Pan źle zrobił — dodał, zwracając się do Klickiego — że jej tyle słodyczy przyniósł. Zęby potraci.
 — Przesądy, tatku...
 — No, no — dobrze. Żegnaj się z panem, bo wreszcie brama otwarta.
Jania podała drobną rzeczywiście rączkę Klickiemu.
 — Do widzenia — wyrzekła z uśmiechem — do jutra... Pan u nas je obiad? prawda, taciu?...
Ale „tatio" już był w bramie. Zawrócił się jednak i wyciągnął szeroką, poczciwą rękę ku Klickiemu.
 — No... naturalnie. Opowiadałaś mi tyle otem, jak to pan ciebie i wujenkę gościł i podejmował w Krakowie, jakeście wracały z Zakopanego, że przecież musisz się jakoś wywdzięczyć.
 — A więc do jutra!...
I gdy „tatio" porał się z zapałkami, aby drogę rozświecić, pewna mała rączka wysunęła się z bramy, znalazła się w rękach Klickiego i uczuła, że wąsy młodego człowieka były miękkie i bardzo miłe, gdy się tej rączki z całym ferworem dotknęły.
Za chwilę raczka znikła, brama zatrzasnęła się z łoskotem i tylko wicher szarpał starym zbutwiałym szyldem nad głową Klickiego.
Młody człowiek przypomniał sobie owe „n i e z i a — wzruszył ramionami i zaczął iść wzdłuż muru w kierunku hotelu, w którym mieszkał.
Idąc tak w cieniu domów, był prawie niewidzialny i rad trzymał się tej czerni, bo chciał pozostać sam ze swemi myślami, które zuchwale tłoczyć mu się do mózgu zaczęł